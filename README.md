# Завдання до курсової роботи за курсом "Об’єктно-орієнтоване програмування" кафедра математичного забезпечення ЕОМ, ДНУ непарний семестр тільки для групи ПЗу

Тема: Наслідування, поліморфізм та об’єктно-орієнтований дизайн.

# Постановка задачі

Скласти програму, яка в діалоговому режимі керує графічними
об’єктами, що відображаються на екрані дисплея.
Програма повинна підтримувати такі загальні елементи поведінки
графічних об’єктів:
1. Активізація/візуалізація за вибором.
2. Переміщення зі слідом/без.
3. Відновлення початкового стану образа.
4. Зміна кольору.
5. Зміна стану видимий/невидимий.
6. При агрегації об’єктів забезпечити можливість агрегації агрегатів.

Програма повинна бути розроблена згідно вимогам об’єктноорієнтованого дизайну та угодам з написання коду. Важливо, щоб програма не
містила «магічних» констант, коду, що дублюється, витоків пам'яті (тобто
кожному new повинно відповідати свій delete у потрібній формі).
Звіт до роботи оформлюється згідно з рекомендаціями в методичних
вказівках до курсової роботи, з титульним листом курсової роботи.
Передбачено захист роботи перед комісією.
Увага! Після узгодження електронного варіанту звіту потрібно буде
надати до кафедри паперовий екземпляр.

## Індивідуальні варіанти завдань
Варіанти поведінки об’єктів.

- Завершення роботи з об’єктом:
0. Зникає.
1. Залишається на екрані.

- Рух об’єкта в автоматичному режимі:
0. По заданому закону.
1. По запам’ятованій траєкторії.

- Зміна кольору і деформація:
0. Зміна кольору по команді, деформація під впливом іншого об’єкта.
1. Деформація по команді, зміна кольору під впливом іншого об’єкта.

- Дія при досягненні краю вікна:
0. Рух продовжується з протилежного краю вікна.
1. Рух зупиняється.

- Зборка/запам’ятання агрегованого образа:
0. Дублюванням.
1. Видаленням.

Номер індивідуального варіанта представляє собою послідовність нулів та
одиниць. Вибір варіанта потрібно виконувати в залежності від особистого номера
студента N в журналі академгрупи наступним чином: поставимо у відповідність
i-му пункту завдання (5-i)-ю ступінь двійки в двійковому представленні номера
N. Номера підпунктів завдання будемо вважати коефіцієнтами розкладення N за
ступенями двійки. Таким чином, наприклад, номеру N=12 відповідає номер
індивідуального завдання 01100 (8+4), тобто пункти 1.0, 2.1, 3.1, 4.0, 5.0.
Варіанти графічних образів пропонується згенерувати самостійно на основі
таких графічних примітивів: точка, відрізок, трикутник, прямокутник, коло, зірка.
Наприклад: кільце; зірка, вписана в коло; коло, вписане в трикутник, сузір’я тощо.
